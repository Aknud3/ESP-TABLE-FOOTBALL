# Renovace stolního fotbálku

Tento repozitář dokumentuje projekt renovace stolního fotbálku pro Gymnázium v Mnichově Hradišti.

## Historie projektu

Projekt začal díky iniciativě paní ředitelky, která nechtěla vyhodit starý, poškozený fotbálek pocházející z fary v Mnichově Hradišti. Původně byl zamýšlen jako součást projektového týdne, ale nápadu se chopil pan Rydval, který jej předal studentům septimy (ročník 2024/2025). Práce na projektu probíhala během volných hodin a za podpory vyučujících, kteří uvolňovali studenty z výuky.

## Průběh renovace

### **První fáze – Demontáž a úprava základní konstrukce**
Na začátku bylo cílem fotbálek pouze rozebrat, přetřít a znovu složit. Nicméně vzhledem ke stavu zařízení bylo nutné zvolit náročnější postup. 
- Byly odstraněny poškozené dřevěné bočnice.

- Ukázalo se, že bude třeba kompletně nahradit horní část fotbálku. Tento úkol si vzal na starost Honza Studničný, který nový díl vytvořil doma ve svém volném čase.
- Spodní část konstrukce byla opravena a zpevněna.

### **Druhá fáze – Obnova součástek**
- Hráčské figurky a tyče byly rozebrány, obroušeny a ošetřeny.
- Figury byly natřeny temperovými barvami, které se bohužel ukázaly jako nevhodné – barva se nyní odlupuje.
- Tyče byly očištěny od rzi a rukojeti byly nastříkány černou barvou.

### **Třetí fáze – Přidání unikátních prvků**
Aby byl fotbálek výjimečný, rozhodli jsme se přidat zvukové efekty a LED podsvícení. Na tomto úkolu jsem pracoval společně s Honzou Studničným. Dále jsme potřebovali nové plastové prvky, tak jsme je vytiskli. 
- Udělal jsem ESP kód, který sleduje vzdálenost na čidlech a když to je mimo odchilku, tak se do DAC pinu pošle zvukový efekt. 
- Na 3D tiskárně vyrobili plastové součástky, včetně dvou míčků a počítadel skóre.

### **Čtvrtá fáze – Kompletace**
- Po dokončení horní části byl fotbálek smontován. Největší část práce proběhla během přespání ve škole
- Kvůli chybě při montáži byly tyče osazeny otočené o 180°, což se opravovalo až po Vánocích. 
- Během oprav jsme také přidali nové boční odrážeče, přenastavili LED podsvícení a implementovali další zvukové efekty.
- Spodní část fotbálku byla natřena černou barvou a tyče byly ošetřeny mazivem WD-40 (Toto je až od 10.1 2025).

## Výsledky projektu

- Kompletní výměna horní části konstrukce, která byla nalakována a opálená.
- Opravené a nově natřené hráčské figurky.
- Renovované tyče – odstranění rzi, úprava povrchu a nové černé rukojeti.
- Více než 60 plastových dílů a 2 míčky vyrobené pomocí 3D tisku.
- Elektronická výbava zahrnující ESP32 dev board, reproduktory, LED pásek a ultrazvuková čidla.
- Celý spodní díl byl přetřen černou barvou.

## Fotky: 

Kopletní a finální verze
![IMG_0025](https://github.com/user-attachments/assets/a582bf9a-bcae-48f2-96ae-9f7d5a8268c4)

Elektrické schéma (nakonec nám 2A nestačili a potřebovali jsme 3, takže ESP je napájeno micro USB kabelem 5V 1A a zbytek 5V 2A zdrojem)
![d5c822ed-dd5a-4feb-9d95-94830d2675c0](https://github.com/user-attachments/assets/ffdab394-dde5-4fc5-9838-746097248584)

Horní díl u Honzy doma
![b0683008-935a-4678-b2e3-32c7fd785b9b](https://github.com/user-attachments/assets/676f01e9-f48f-4127-b663-1b1811d4ab36)

Fotky fotbálku bez černého spodku a s otočenými tyčemi
![IMG_0020](https://github.com/user-attachments/assets/18321c85-11e2-4967-a8c5-30ecb99e5834)

![IMG_0021](https://github.com/user-attachments/assets/d8b95602-f166-4aca-8741-7538ea89bc55)

## Poděkování

Chtěli bychom poděkovat paní ředitelce za podporu a poskytnutí rozpočtu na tento projekt, stejně jako všem vyučujícím, zejména panu Rydvalovi, za jejich trpělivost a ochotu.

## Podíl účastníků
Na projektu se podíleli: Jan Studničný, Eduard Wojnar, Matěj Zeman, Vítek Salaba, Oskar Kruman, Michal Havlík, Michal Kňourek, Matyáš Koutník, Daniel Matějů, Vojtěch Pažout a David Pluhař, kterému děkujeme za poskytnutí svého hlasu pro zvukové efekty.
